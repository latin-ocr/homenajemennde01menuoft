390 EDUARD BOEHMER

’ discessuros a prandio. Quare D.tio V. significet mentem
suam desuper.

E. D. V. servitor Valdesius.

1527.

S. Te salvum advenisse vehementer gaudeo. Cancel-
lario cum non placuisset hospitium in Pinto‚ huc se con-
tulit longeque melius habet quam curn esset apud divum
Hieronymum. Quando unquam ad eum veneris, scio illi
rem gratam te facturum. Veni cras ad prandium si vacat,
sin minus veniam ego ad te si licebit. Munera tua accipio
libentissime, tametsi potes ea (1) ad discessum usque tuum
servare. Vale. Tuus Valdesius.

Audivimus exercitum Caesareum post adeptam victo-
riam duos oratoreS, Germanum alterum, alterum Hispa-
num, ad Pontificem destinasse ut ab eo qui extorquere
solebat pecuniam extorqueant. Sic mutat fortuna viceS.

1527. Sigillum cereum rubrum.

S. p. Valebamus quidem nos quam rectissime in Co-
viglas ubi mirum ut omnia mihi ex sententia cesserunt,
at postquam eo dementiae adductus sum ut Palentiam
venirem, proh Deum immortalem quam mutata omnia!
Primum locus displicere coepit, deinde diversorium nul-
lum inveni, et quod infelicius omnium judico, impudentis-
simis machinationibus in meum praesertim senem plena
omnia. Hoc praestat inscitia, hoc praestat cuculla. Quam
facillime tamen omnes om'nium machinationes me supe-
raturum spero. Doleo te non omnino ex sententia, ut scri-
bis, istic esse. Utinam nobis licuisset apud Coviglanos
nostros agere! Quodsi praestantia tua illuc mansisset, non
tam facile me ab ea divelli passus fuissem. Litteras ad
D. Praepositum non vidi.

Gaudeo tibi esse commercium cum Marliano, est enim

(ι) Apographum potereas ea.

