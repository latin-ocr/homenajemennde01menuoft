400 EDUARD BOEHMER

Respondet litteris Damasci 1 Febr. datis. Caballero‚ Con-
quenses ilustres, t. IV, p. 408 sq. ’

S. p. Non est cur neque ego apud te neque tu vicissim
apud me pluribus verbis utamur, cum nota explorataque
utrique nostrum sit mutua haec inter nos benevolentia vel
potius mea in te pietas, quarn si, ut animo concepi, ita
aut verbis exprimere aut operibus comprobare daretur, sat
scio diceres spe tua te aut opinione minime *frustratum
esse. Quam mihi fuerint tuae litterae gratissimae, quid opus
est dicere cum tibi compertum sit quo affectu tua omnia
ego exosculor suspiciamque.

De Lalemanto nihil est quod ulterius ad te scribam. O
quam alte exclamares si, quae hie passim videmus, tu
quoque cerneres· Habet pestis illa qui illi patrocinari au— Α
deant quosque illum defendere non pudeat, et tamen sese
hi nobis ut semideos venditant. Sed quid facias? Ita ma-
jores nostri vixerunt, ita nobis vivendum est3 hanc orbis
miseriam caecitatemque ferre coacti sunt, ea nobis veli-
mus nolimus toleranda est. Non dubito patronos ejusdem
farinae esse, sed, quia ejusdem farinae sunt, neque illi ne-
que ulli mortalium bene volunt nisi sibi ipsis, neque pa-
trocinantur Lalemanto, sed propria scelera in Lalemanti
causa tuentur. Hominem evasurum arbitror, non tamen
in aulam Caesaris deinceps admittetur etiamsi evaserit, id
enim Caesari decretum est. Quod in eum scripsisti fuit
certe et Cancellario et amicis omnibus gratissimum, est
enim et lepidum et argutum et tali viro dignum. Cetera
quae polliceris, avidissime expecto. Gravissimus mei Joan-
nis morbus effecit ut neque dialogum de capta urbe neque
rationem singularis certaminis ad te mittere possim, nam
alium amanuensem suis duellis occupavit Cancellarius.
Dolet me quod tuum judicium ea in re habere nequeo, sed
nihil fortassis horum exibit quousque iterum venias ad nos,
Vides quam aequissimus fuerit optimus Deus mei dialogi
vindex, qui Lalemantum in carcerem trusit et Nuntium
Pontificis repentina morte rapuit ut ne rebus quidem suis
disponere quiverit. Haec sunt Dei judicia, sic solent poe·

