ALFONSI VALDESH L1TTERAE XL mssmTAE 411

aas panni sericii, famuli sexaginta scuta; haec dixi non
ut nostram tibi liberalitatem aperiam, sed ut scias me
quod imperasti praestitisse.

Caesar discessit ex Ratispona die primo hujus mensis et
heri huc venit. eo animo ut extemplo in campum prodiret,
omnes enim copiae ante decem dies erunt congregatae. Hic
autem rumor ad nos perlatus est Turcas, omisso castro
quod expugnare non potuerunt, incensisque nonnullis
villis retrocedere3 id tamen certumne sit aut incertum
ignoramus. Et cum maxime rei veritatem habere expediat
voluit Caesar ea in re tua opera uti, quemadmodum ex
ipsius litteris intelliges, Ego vero ne tuis in suspicionem
venires aut quid mali tibi evenire propterea posset, curavi
utne tabellarius quidem ipse litteras se Caesaris habere
intelligeret, sed meas tantum. Quodsi tibi visum fuerit se-
renissimo Regi rem aperire, existimo suam Serenitatem
-tanquam Christianum Principem adeo non aegre laturum
ut pro reipublicae salute ea ad nos scribas, ut potius mihi
persuadeam, id ipsi gratissimum futurum. Si autem con-
sultius existimabis ea ad nos aliter perscribere, omnia tuo
arbitrio praestare poteris, cum nec nostrorum quisquam
hoc sciat nec tabellarius ipse quidnam afferat intelligat.
Modo ita Caesaris erga te benevolentiae respondeas ut non
injuria de te magna sibi promisisse agnoscat, quod ut fa—
cias te etiam atque etiam rogo, Quodsi ad ipsum Caesa-
rem ea scribere nolueris, ad me ea dirigere poteris ut mi-
nori suspicione perferatur, et a nostris legatur. Si cum
Christianis Principibus nobis contentio esset, nullo pacto
hoc abs te peterem, sed cum haec pro reipublicae salute et
adversus religionis hostes postulemus, sat scio ea te quam
libentissime facturum.

De classe Turcica scribunt ad nos ex regno Neapolita-
no, ad Epirum usque pervenisse, et cum ibi intelligeret
classem nostram in Sicilia esse atque inde statim solvere
velle, externplo retrocessisse. ut sperent jam Constantino-
polim usque pervenisse. Quodsi idem faciunt Turcae, po-
terimus nos iter nostrum in Italiam et inde in Hispaniam

