ALFONSI VALDESH 1,erssssAE XL mEDlTAE 393

gnanere usque ad diem dominicum vel lunae. Quod facien·
dum erit, in tempore ex me faxo ut habeas.

Nihil est quod verearis mihi incommodi futurum quod
tibi hospitium communicaverim, non tam insaniunt Al-
caldi nostri, ego quidem nec verbum ullum de hac re au-
divi; quodsi ob eam rem aliquid ferendum esset, ferrem
equidem animo jucundissimo,

De rebus Ungaricis audivi Ferdinandum nostrum Vay-
vodam superasse Budamque expugnasse, sed adeo tepide
ac frigide mihi relatum est ut nullam apud me fidem ha-
; buerit, aliud certe audivi nihil. Nihil praeterea rerum no-
varum apud nos est. Omnes avide pacem sperant illamque
factam esse multi existimant, ego vero, qui meorum Gal-
lorum ingenia, dolos, insidias artesque novi, tantum abest
ut illam factam esse credam ut quam longissime illam
exulantem videam. Sed de his alias verbo tenus latiuS.
Hospes tuus cum tuo Joanne plurimam tibi salutem mit-
tunt. Vale.

Palantiae XXIIII Septembris 1527 .

Scribe an tuis globulis aureis aliquid expiscaveris. Tuus
quicquid est Valdesius.

Sigillum cereum.

In dorso: Clarissimo viro Domino Joanni Dantisco Sermi
Regis Poloniae oratori ὣς.

Alia manu: Dat. Palentiae 24 Septembr., red. in Pare·
des eod. die.

S. p. Venit Metator hospitiorum missus a Cancellario
¹ qui scribit se non venturum huc usque ad diem sabbati
proximum mansurumque cras per totum diem Arandae; de
via ex Aranda huc usque nihil certi nobis affert nisi quod
existimat Cancellarium recta huc venturum per oppida et
pagos hic inscriptos. Ego non potero me absolvere hodie,
discedam tamen cras summo mane aggressurus hoc iter·
Utinam te in itinere offenderem. Vale.
Palantiae primo Octobris 1527. Tuus quantus est
ValdesiuS.

