ALFONSI VALDESU erTERAE XL INEDITAE 409

posse credebamus, expugnare potuerunt. Eorum classis,
quae adverso Danubio Strigonium praetergressa erat, Po-
sonium, quam Petrus Sapata Hispanus tuendam suscepit,
aggredi ausa non est. Ita ut nec terra nec aqua tanti ap-
paratus dignum aliquid hactenus egerint. Milites ad prae-
sidium Viennae dispositi constanter affirmant se venienti-
bus Turcis urbis portas occlusurOS. Quid hic hostes fac-
turi sint nescio, licet communis opinio apud nos sit Tur·
cam, ubi copias nostras congregatas intelliget, vastatis
agris abiturum. Ego autem vix mihi persuadere possum
tantum principem tantum itineris confecisse, tantum la-
boris hausisse et pecuniarum effudisse, ut rebus intentatis
nedum infectis pigeret. Sed dicunt aliqui, non putabat
Germaniam unitis viribus in eum ruituram nec Regem
Gallum, a quo ut fertur sollicitatus fuerat, domi quietu-
rum. Atqui turpe est imperatori, dicere: non putaram.
Praeterea ubi video hos duos potentissimos orbis monar-
chas, perpetua hactenus felicitate usos, ad conserendas
manus properare, duos instructissimos ac florentissimos
exercitus, quorum similes nondum usquam locorum con-
gregatos esse existimo, parvo adeo locorum intervallo dis·
iunctos et avide alter in alterius exitium ruere, non pos-
sum mihi persuadere quin magnam aliquam rerum meta-
morphosim visuri simus. Spero tamen quod hiems nos ab
hoc dubio quam primurn liberabit. Copiae nostrae erunt
longe quam credebamus majores, adeo magna hominum
turba hue confluit; pecuniam nobis Hispania suppeditabit
quae vix credas quanta animi promptitudine in hac expe-
ditione vires et facultates impendat, ut, nisi Hispanus es-
sem, servatam Germaniam Hispanis deberi auderem as·
severare. Nemo erat qui Strigoniam propugnandam sus-
ciperet, Lescanus Cantaber inventus est eam qui provin-
ciam lubens assumpsit; Posonium deserare decreverant hi
quibus ejus custodia commissa erat, ubi classem Turci-
cam Strigonium praetergressam audierunt, Petrus Sapata
Carpetanus, qui conscribendi Ungarici equitatus gr'atia eo
venerat, ultro id muneris subivit. Et tamen Turcae nec

