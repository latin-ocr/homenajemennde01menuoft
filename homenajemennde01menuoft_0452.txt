408 EDUARD BOEHMER

S. p. Nisi manum et anulum tuum agnovissem in
his litteris quas familiaribus illustrissimi domini comitis
in T arnow ad me dedisti, nomen profecto quod a te omis-
sum est cognoscere non poteram, et quamquam sero illae
ad me perlatae sunt, fuerunt tamen ut tuae omnes solent
jucundissimae. Et officium quod a me in his postulabas
cum his, qui equos ad Caesarem attulerunt, libentissime
simul ac diligentissime praestiti, quod ipsi testari poterunt3
effeci praeterea ne non donati abirent. Quamquam in his
angustiis res nostrae versantur ut pecuniam profundere
non valeamus, existimo tamen eos contentos abire, intel-
lexisseque te, licet absentem, plurimum apud nos posse,
id quod in rebus omnibus dabo operam ut omnes intelli-
gant. Ceterum non possum non tecum expostulare quod
ad oratorem Gallum scribens mei adeo fueris oblitus ut
nec te valere, quod me vehementer optare satis persua-
sum habes, scribere volueris. Ego vero ad te bis scripsi,
primum per eum nobilem qu-em pro negotio Prussiae hic
dimisisti, et deinde per Eingher (1) nostrum qui litteras
meas tabellario recta istuc proficiscenti se dedisse asseve—
ravit. Quae an ad te pervenerint litterae nescio, pervenisse
autem vehementer cupio.

Quae hic agamus accipe. Caesar ubi vidit ornnem prope
Germanicum peditatum et equitatum praecessisse, legio-
nemque Hispanicam Passavium (2) secundo flumine appli-
cuisse, atque hinc ex Italia, inde ex Gallia Belgica omnes
copias incredibili celeritate adventare omniaque tormenta
bellica parata esse, ulterius hic permorari noluit, sed omis·
so balneo ac pristinae valetudini restitutus heri ad exerci-
tum profectus est. Quem nos missis aliquot tum in Hi-
spaniam tum in Italiam tabellariis cras sequemur. Turcae,
veluti ex Vienna ad nos scriptum est, nondum oppidulum
illud, quod vix per biduum tantam obsidionem sustinere

(ι) De quo cf. Correspondenz des Kaisers Karl V, ed. Lanz,
vol. I, p⁴ 564.
(2) Apographum: Patavium.

