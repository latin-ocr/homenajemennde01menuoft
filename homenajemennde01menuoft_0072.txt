23 A. morien-Fano

xm mensis novembris, praesertim cum eo ferme tempore acce-
perim duo volumina Conciliorum quae ad me misisti et par
esset me tibi gratias agere etiam pro recenti illo beneficio in me
collato. Vero aliquot occupationes eaeque neque admodum
gratae neque utiles, totum illud tempus mihi rapuerunt quo in-
digebam ut variis epistolae tuae capitibus responderem. Nunc
tandem liber a molestis illis negotiis, tum etiam interpellatus
ultimis tuis literis datis die xxv junii, ad officium meum reden.
Excellentissime Domine, simulque veniam postulo istius mei
delicti.

Ac primum, ut inde ordiar unde tu quoque orsus es, excussi
duo illa volumina Conciliorum et in eis plurima bona depre-
hendi et nonnulla etiam inedita quae mihi usui fore spero. Sed
in primis valde me delectauit praefatio Joannis Baptistae Pere-
zii episcopi Segobricensis‚ quern hinc colligo virum fuisse doc·
tum et in hujusmodi studiis exercitatissimum. Totum illud
quod ad institutum meum pertinet, ad nouam videlicet meam
collectionem Conciliorum, describam cum bona tua venia, doc-
tissime Domine, et statim prima quoque occasione codices
illos remittam, ut par est. Ceterum editio mea Conciliorum
nondum inchoata est, quia, ut olim ad te scripsisse memini,
semper expecto donec prodeat collectio quaedam veterum epis· ,
tolarum synodalium quam Christianus Lupus Augustinianus
Belga curabat (1), quae vero nondum in vulgus exiit. Spes
autem est breui prodituram, quoniam Lupus, qui tantarum
morarum auctor erat, nuper mortuus est, et probabile est ty-
pographum, qui nunc tandem liber est, emissurum quantocyus
totam illam farraginem epistolarum. Itaque statim post abso-
lutam, cui nunc incumbo, editionem epistolarum Innocen-
tii III (2), puto me inchoatarum editionem Conciliorum.

Miror Anissonium bibliopolam Lugdunensem nondum ad te
misisse opuscula illustrissimi viri Petri de Marca, quae jamdiu
missa ad illum propterea sunt, eique a fratre meo tradita.
Vrgebo illum vehementius, et si forte nondum in manus tuas
peruenerim, mittat aliud exemplar quam diligentissime.

(ι) Chretien Wolf (1612-1681), agustino belga. Resefia sus
obras juridieas y teologicas Niceron, Memoires pour servir ὰ, l'his-
tozre des hommes illustres, tomo Vll, pfigs. 204 y signientes.

·(2) Epistolarum Innocentii III romanipontificis libri unde-
czm: Paris, 1682, dos tomos en folio.

